kro-

meni locos tractabimus, quos originis graecae vestigia quaedam

’ notasque affinitatis manifestas praeseferre probabile est. Fieri

enim non potest, quin in fabula, cuius origo sit certa, saepenu-
mero cum sententiae tum verba a Graecis petita occurrant.
Atque omnium primum de proverbialibus sententiis, quae in fa-
bula exponenda leguntur, nonnihil disseram. chremes igitur, ut
amicitiam suam Menedemo ostendat, dicit:

»Quod ego in propinqua parte amicitiae puto« ¹).

Quae verba cum illo Hesiodi') versu haud difficulter com-
poni queunt τὸν δὲ μάλιστα καλεῖν, ὅστις σέθεν ἐγγύθι ναίει h. 0. eum
vero potissimum vocat0, quicumque te prope habitat. Res ad
commodam vicinitatem pertinere videtur. Si autem Chremes
agrum his regionibus meliorem neque pretii maioris inveniri ⁸)
negat, politam Menandri illud ἀγρὸν εὐσεβέστερον γεωργεῖν ὀὐδένα
οἶμαι in animo habuisse veri simile est.

Callidus Syrus Bacchidem ad patrem Clitiphontis adducen-

dam curat et cum Clitipho impudentem atque audacem servum
eum dixisset, ille gloriatur:

»Non fit sine periclo facinus magnum 'nec memorabile«.

Cum emphasi quadam dicta ac superba sententia est mili· ι
iaris, eandem fere olim inveni apud Herodotum 4) μεγάλα γὰρ
πρήγματα μεγάλοισι κινδύνοισι κτλ. In hoe autem periculum erat,
cum patre praesente domi futura esset meretrix. Menedemus
fortunam suam arguendam aut se proiecto ingenio egregio ad
miserias natum esse arbitratur, aut falsum esse illud vulgo dictum:

¹»Diem adimere aegritudinem hominibus« ⁶).

Quae sententia proverbialis in ore omnium est: temporis
longinquitate aegritudines minui. Recte etiam cum Diphili sen·
tentia:

λύπης πάσης γίνεται ἰατρὸς χρόνος conferri potest ⁶).

1) Heaut. v. 57. .
²) Opera et dies 339.

³) Heaut. v. 63. sq.

4) Vll, 50.

⁵) Heaut. v. 422.

⁶) Kockius 117 cfr. praeterea 677: aduren ἰατρὸς τῶν ἀναγκαίων κακῶν
χρόνος ἐστίν’ ούτος καὶ σὲ νῦν ἰάσεται.

 

